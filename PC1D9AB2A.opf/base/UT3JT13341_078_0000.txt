)ཨོཾ་སྭསྟི། རིགས་གསུམ་གཅིག་བསྡུས་ཨོ་རྒྱན་ཐོད་ཕྲེང་རྩལ། །དབྱེར་མེད་སེང་ཆེན་ནོར་བུ་དགྲ་འདུལ་གྱི། །དགོངས་བརྒྱུད་བྱིན་ཐོབ་འགྲོ་འདུལ་བཀའ་བབས་མཆོག །ནམ་མཁའ་དྲི་མེད་ཁྱོད་ཞབས་ཡུན་བརྟན་ཤོག །མཁྱེན་བརྩེའི་ཕྲིན་ལས་འོད་སྟོང་འབར་བ་ཡིས། །ཆེར་སྙིགས་དུས་ཀྱི་མུན་རུམ་མཐར་བསྐྲད་དེ། །གསང་ཆེན་བསྟན་པའི་དགའ་ཚལ་བསྐྱེད་བསྲིངས་པའི། །རྡོ་རྗེའི་ལུང་དོན་བསླུ་བ་མེད་འགྲུབ་ཤོག །

ཅེས་རིགས་གསུམ་ཐུགས་ཀྱི་དགོངས་མཛོད་ཀྱི་ཆོས་སྡེ་འདི་ཉིད་དུས་བབ་ཀྱི་ཟབ་ཆོས་སུ་ངེས་པ་རྙེད་དེ་གཏེར་འབྱིན་རིག་འཛིན་གང་གི་བརྟན་བཞུགས་སུ་འཇིགས་བྲལ་ཡེ་ཤེས་རྡོ་རྗེས་རྒྱལ་ཟླའི་ཡར་ཚེས་བཅུ་ལ་འདུན་སྨོན་དུ་བྲིས་པ་སིདྡྷི་རསྟུ།། །།