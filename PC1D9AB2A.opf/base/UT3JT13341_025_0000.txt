)ཧྱ་གྷྲྀ་ཝའི་རྗེས་རིམ་སྐབས་སུ་མཆོད་བསྟོད་ནོངས་བཤགས་མདོར་བསྡུས་སྤྲོ་ན། ཨོཾ་པདྨནྟ་ཀྲྀཏ་དྷེ་ཝ་གྷ་ཎ་བཛྲ་ཨརྒྷཾ་ནས། ཤབྡ་པྲ་ཏཱིཙྪ་ཨཱཿཧཱུྃ། མ་ཧཱ་པཉྩ་རཀྟ་བ་ལིཾ་ཏ་ཁཱ་ཧིཿ ཧྲཱིཿ རྒྱལ་བ་ཀུན་གྱི་གསུང་མཆོག་པདྨའི་རིགས། །ཆོས་སྐུ་འོད་དཔག་མེད་པ་རྡོ་རྗེའི་ཆོས། །སྤྱན་རས་གཟིགས་དབང་ཧྲཱིཿལས་དབང་ཆེན་སྐུ། །རྟ་མགྲིན་རྟ་སྐད་བཞད་ལ་ཕྱག་འཚལ་བསྟོད། །ཧྲཱིཿ དབང་ཆེན་ལྷ་ཚོགས་ཐུགས་དང་ཅི་འགལ་བ། །མཐོལ་ལོ་བཤགས་སོ་བྱང་དག་ཚངས་པར་བཅོལ། །བཛྲ་ས་མ་ཡ་ཤུདྡྷེ་ཨཿ ཞེས་དང༌། ཨོཾ༔ མི་གནས་མི་དམིགས་ཆོས་སྐུ་རྟ་མཆོག་དཔལ༔ ཚངས་པའི་ཆོས་སྒྲས་ཁམས་གསུམ་དབང་དུ་སྡུད༔ མི་རྟོག་མི་དམིགས་མཉམ་ཉིད་ཆོས་ཀྱི་སྐུ༔ བླ་མེད་སྐུ་གསུང་ཐུགས་ཀྱི་དངོས་གྲུབ་སྩོལ༔ ཀཱ་ཡ་སིདྡྷི་ཨོཾཿ ཝཱ་ཀ་སིདྡྷི་ཨཱཿ ཙིཏྟ་སིདྡྷི་ཧཱུྃཿ དངོས་གྲུབ་བླངས། རྟེན་ཡོད་ན་བརྟན་བཞུགས་སྤྱི་ལྟར་བྱ། བསྔོ་སྨོན་གཤེགས་བསྡུ་བཀྲ་ཤིས་སོགས་ཀྱིས་མཐར་དབྱུང་ངོ༌། ཞེས་པའང་མོས་ལྡན་ཚེ་དཔག་གིས་བསྐུལ་ངོར། སྟག་སྤྲུལ་པས་བགྱིས་པའོ།། །། 