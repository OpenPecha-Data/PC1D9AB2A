) ཨོཾ་སྭ་སྟི། །འཇམ་པའི་དབྱངས་སོགས་སྲས་བཅས་རྒྱལ་ཀུན་དང༌། །ཁྱད་པར་ཨོ་རྒྱན་མཚོ་སྐྱེས་རྡོ་རྗེ་བཅས། །རྩ་གསུམ་རབ་འབྱམས་རྒྱ་མཚོ་ལྷག་པའི་ལྷས། །རྗེས་བཟུང་བྱིན་རླབས་དབང་བསྐུར་ལུང་བསྟན་ཐོབ། །སློབ་དཔོན་ཆེན་པོ་འཇམ་དཔལ་བཤེས་གཉེན་དང༌། །སྤྲུལ་པའི་གཏེར་ཆེན་རིག་འཛིན་པདྨ་གླིང༌། །ཆོས་རྗེ་འཛམ་གླིང་བདེ་བའི་རྡོ་རྗེ་ཡི། །གསང་གསུམ་ཐུགས་རྗེའི་སྒྱུ་འཕྲུལ་རོལ་པ་ལས། །སྤྲུལ་པའི་སྐུ་མཆོག་འཇིགས་མེད་བདུད་ལས་རྒྱལ། །དགེ་ལེགས་ནོར་བུ་ཕུན་སུམ་ཚོགས་པའི་དཔལ། །ཞབས་པད་མི་ཤིགས་རྡོ་རྗེ་ལྟར་བརྟན་ཅིང༌། །ཕྲིན་ལས་འཛམ་གླིང་ཀུན་ཁྱབ་འབར་གྱུར་ཅིག །

ཅེས་པའང་རང་གྲྭ་མགོན་བླ་བསོད་ནམས་དཔལ་འབར་ནས་བཀྲ་ཤིས་པའི་ལྷ་རེག་དང་རྟེན་བཅས་ཆེད་བསྐུལ་ངོར། མཚོ་སྐྱེས་པདྨའི་གསང་གསུམ་གྱི་བྱིན་རླབས་ཡང་ཡང་ཐོབ་པའི་སྐལ་པ་ཅན་ཁོ་བོ་ནམ་མཁའ་དྲི་མེད་རབ་འབྱམས་པས་སྒྲོ་བཀུར་དང་བྲལ་བར་བརྗོད་པས་དེ་བཞིན་དུ་འགྲུབ་པའི་རྒྱུར་གྱུར་ཅིག་སིདྡྷི་རསྟུ།། 1$0000024