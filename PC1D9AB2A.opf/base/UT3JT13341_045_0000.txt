)དེ་ནས་སྦྱིན་སྲེག་མེའི་ལས་སྦྱོར་ནི༔ ཞི་བ་ལ་ཐབ་དང་དཀྱིལ་འཁོར་ཟླུམ་པོ༔ རྒྱས་པ་ལ་གྲུ་བཞི༔ དབང་ལ་ཟླ་གམ༔ དྲག་པོ་ལ་གྲུ་གསུམ༔ དེ་ལ་ཤིང་སྣའི་མེ་བུས་ལ༔ དེའི་ནང་དུ་ཐུགས་རྗེ་ཆེན་པོའི་ལྷ་ཚོགས་ཕྲིན་ལས་གང་བསྒྲུབ་པའི་ཁ་དོག་ཅན་དུ་བསྐྱེད་ལ༔ ཞི་བ་ལ་ཏིལ༔ རྒྱས་པ་ལ་ཟས་ནོར༔ དབང་ལ་སིནྡྷུ་ར༔ དྲག་པོ་ལ་ཤ་ཁྲག་དང་ལིངྒ༔ གཞན་ཡང་གང་འདོད་བསྲེག་ཅིང་ཡི་གེ་བཅུ་པ་ལ་ལས་བཞིའི་ཁ་བསྒྱུར་ཅན་བཟླས་ནས༔ འདོད་པའི་དོན་ལ་གསོལ་བ་གདབ་ན་མྱུར་དུ་འགྲུབ་པར་འགྱུར་བས༔ ལས་བཞིའི་སྒོ་ནས་མེའི་ལས་ཆག་མེད་དུ་འདེབས་པ་ནི༔ ནངས་པར་སྔ་མོ་ནས་གཞན་གྱི་ངག་དང་ཟས་མ་འདྲེས་པར༔ ཤིང་སྣའི་མེ་འབུད་ཅིང་དེའི་ནང་དུ་ཏིལ་མར་ཟས་དང་སིནྡྷུ་ར་སོགས་འབུལ༔ ཨོྂ་ཨཱཿཧཱུྂ་ཧྲཱིཿ ཨོྂ་མ་ཎི་པདྨེ་ཧཱུྂ༔ ཡེ་ཤེས་ལས་བཞིའི་ཐབ་ཁུང་གཞལ་ཡས་ཁང་དུ་གསལ་བའི་དབུས་སུ༔ པདྨ་དང་ཟླ་བའི་གདན་ལ་བདག་ཉིད་ཐུགས་རྗེ་ཆེན་པོ་པདྨ་རྒྱལ་པོར་གསལ་བའི་ཕྱི་འཁོར་དུ་ཡི་དམ་མཁའ་འགྲོའི་ཚོགས་སྤྲིན་ལྟར་དུ་གཏིབས་ནས་བཞུགས་པ་རྣམས་ཀྱི་གནས་གསུམ་ལས་འོད་འཕྲོས༔ འཕགས་པ་དེ་བཞིན་གཤེགས་པ་རྣམས་དང་རྩ་བ་གསུམ་གྱི་ལྷ་ཚོགས་ཐམས་ཅད་སྤྱན་དྲངས༔ དམ་ཚིག་པ་དང་གཉིས་སུ་མེད་པར་གྱུར༔ ལོ་ཀེ་ཤྭ་ར་པདྨ་རཱ་ཛཱ་ཨེ་ཨ་རལླི་ཕེཾ་ཕེཾ་ཛཿ ཛཿཧཱུྂ་བཾ་ཧོཿ ས་མ་ཡ༔ ཏིཥྛ་ལྷན༔ ཕྱག་བྱར་འོས་པ་ཐམས་ཅད་ལ༔ དགའ་བ་ཆེན་པོས་ཕྱག་འཚལ་ལོ༔ ན་མོ་པཱུ་རུ་ཤ་ཡ་ཧོཿ ཧྲཱིཿ བླ་མ་ཡི་དམ་མཁའ་འགྲོ་དང་༔ དམ་ཅན་ཆོས་སྐྱོང་སྲུང་མ་སོགས༔ ཐུགས་རྗེ་ཆེན་པོའི་དཀྱིལ་འཁོར་ལ༔ ཡེ་ཤེས་མེ་ཡི་འཕྲོ་འདུ་ཡིས༔ འདོད་ཡོན་ལྔ་ཡི་མཆོད་པ་འབུལ༔ ཕྱི་ནང་གསང་བའི་མཆོད་པ་འབུལ༔ གྷ་ཎའི་ལོངས་སྤྱོད་མཆོད་པ་འབུལ༔ ཐུགས་རྗེས་བརྩེར་དགོངས་མཉེས་བཞིན་དུ༔ འཇིགས་བརྒྱད་ཞི་བར་མཛད་དུ་གསོལ༔ ཨོྂ་ཨཱཿཧཱུྂ་ཧྲཱིཿ ཨོྂ་མ་ཎི་པདྨེ་ཧཱུྂ༔ ཤིནྟཾ་ཀུ་རུ་ཡེ་སྭཱ་ཧཱ༔ འབྱོར་དྲུག་རྒྱས་པར་མཛད་དུ་གསོལ༔

1$0000022ཅེས་ཀུན་ལ་ཡི་གེ་བཅུ་པའི་ཤམ་དུ༔1$0000031 པུཥྚིཾ་ཀུ་རུ་ཡེ་སྭཱ་ཧཱ༔ ལྷ་འདྲེ་མི་གསུམ་དབང་དུ་བསྡུས༔ པ་ཤཾ་ཀུ་རུ་ཡེ་སྭཱ་ཧཱ༔ དགྲ་བགེགས་གནོད་བྱེད་བརླག་གྱུར་ཅིག༔ མཱ་ར་ཡ་ཕཊཱ༔ ཨོྂ་ཨཱཿཧཱུྂ་ཧྲཱིཿ ཨོྂ་མ་ཎི་པདྨེ་ཧཱུྂ༔ ཨརྒྷཾ་1$0000022སོགས།1$0000031 ཨེ་དམ་བ་ལིཾ་ཏ་ཁཱ་ཧི་ཁཱ་ཧི༔ ཨོྂ་སུ་རུ་ཕུ་པ་ཡེ་སྭཱ་ཧཱ༔ ཨ་ཏི་པ་ཏི་ཡེ་སྭཱ་ཧཱ༔ ཧཱུྂ༔ ཐུགས་རྗེ་ཆེན་པོ་སྤྱན་རས་གཟིགས༔ འགྲོ་ལ་རྟག་ཏུ་བུ་བཞིན་སྐྱོང་༔ དུག་ལྔའི་ནད་སེལ་སྨན་གྱི་ལྷ༔ པདྨ་རྒྱལ་པོ་ཁྱོད་ལ་བསྟོད༔ རྣལ་འབྱོར་འཆི་ཁའི་མཚམས་སྦྱོར་དུ༔ ངན་པའི་ཕྱོགས་རྣམས་མི་འབྱུང་ཞིང་༔ བདེ་བ་ཆེན་པོའི་ཞིང་མཆོག་ཏུ༔ བརྩེ་བ་ཆེན་པོས་ལམ་སྣ་དྲོངས༔ ཁྱེད་ཀྱི་ཐུགས་སྲས་ཆེན་པོ་རུ༔ རྒྱལ་ཚབ་དམ་པར་དབང་བསྐུར་ཞིང་༔ འཁོར་བ་དོང་ནས་སྤྲུགས་པར་ཤོག༔ 1$0000022གཉིས་པ་དྲི་ཟས་འབུལ་བ་ནི༔1$0000031 ཨ་ཀ་རོ་མུ་ཁཾ་1$0000022སོགས་ཀྱིས་བྱིན་བརླབས་ལ༔1$0000031 དྲི་ཟའི་རྒྱལ་པོ་རབ་དགའ་དང་༔ མིའམ་སྤྱན་གཅིག་ལ་སོགས་པ༔ གཞོན་ནུའི་ཚོགས་དང་རྟ་མགོ་ཅན༔ ཟུར་ཕུད་ལྔ་པའི་ཚོགས་བཅས་ལ༔ དྲི་ནི་རོ་དྲུག་ལྡན་པར་འབུལ༔ དྲི་ཡི་འདོད་པ་ཚིམ་གྱུར་ཅིག༔ གནོད་འཚེའི་བསམ་པ་ཞི་ནས་ཀྱང་༔ ཕན་སེམས་བྱང་ཆུབ་སྙིང་རྗེ་དང་༔ དུས་རྣམས་རྟག་ཏུ་ལྡན་གྱུར་ནས༔ ནམ་མཁའི་མཛོད་ལ་ལོངས་སྤྱོད་ཤོག༔ 1$0000022ཡི་གེ་བཅུ་པའི་ཤམ་བུར༔1$0000031 ཨ་ཀ་རོ1$0000022འི་སྔགས་ལན་བདུན་ནམ་གསུམ་གྱིས་འབུལ༔ གསུམ་པ་ཡུལ་ལྷ་ལ་འབུལ་བ་ནི༔1$0000031 ལྷ་བརྒྱད་ཀླུ་དང་གཟའ་སྒྱུ་སྐར༔ རྒྱལ་ཆེན་བཞི་དང་གཙང་རིས་ལྷ༔ མགོན་པོ་མ་མོ་ནོར་ལྷའི་ཚོགས༔ འཛམ་གླིང་སྤྱི་ཡི་གཞི་བདག་དང་༔ བོད་སྐྱོང་བརྟན་མ་བཅུ་གཉིས་བཅས༔ ཁྱད་པར་ཡུལ་འདིའི་གཞི་བདག་སོགས༔ མཐུ་ཆེན་ཆེ་བཙན་གཉན་རྣམས་དང་༔ སྡེ་བརྒྱད་སོ་སོའི་རིགས་བཅས་ལ༔ གསུར་མཆོད་འདོད་ཡོན་ལྔ་ལྡན་འབུལ༔ ཁྱེད་ཅག་དགའ་མགུ་ཡི་རངས་ཏེ༔

བདེ་བ་ནམ་མཁའི་མཛོད་ཆེན་དུ༔ ལོངས་སྤྱོད་ཟད་པ་མེད་པར་ཤོག༔ བདག་ཅག་འཁོར་དང་བཅས་པ་རྣམས༔ དཔལ་འབྱོར་ཕུན་སུམ་ཚོགས་གྱུར་ནས༔ ཆོས་མཐུན་དགེ་བའི་སྡོང་གྲོགས་གྱིས༔ མི་མཐུན་ཕྱོགས་ཀུན་བཟློག་ཏུ་གསོལ༔ 1$0000022ཡི་གེ་བཅུ་པའི་ཤམ་བུར༔1$0000031 ཨོྂ་ཧ་ས་བྷ་ཝ་སུ་རུ་ཕུ་པ་ཡེ་སྭཱ་ཧཱ༔ 1$0000022ཅེས་ལན་བདུན་ནམ་གསུམ་གྱིས་འབུལ༔ བཞི་པ་འོག་མ་སྙིང་རྗེའི་མགྲོན་ལ་བསྔོ་བ་ནི༔ ཡི་གེ་བཅུ་པས་བྱིན་གྱིས་བརླབ་ལ༔1$0000031 ཕ་མ་རིགས་དྲུག་སེམས་ཅན་དང་༔ སྲིད་པ་བར་དོར་གནས་པ་ཡི༔ ཚེ་འདས་ལུས་བརྗེས་རིགས་ཀྱི་བུ༔ ཁྱོད་ལ་འདོད་པའི་ཡོན་ཏན་ནི༔ མཛའ་གཉེན་གྲོགས་དང་བྲན་འཁོར་དང་༔ ཡུལ་ཞིང་ནོར་རྫས་གོས་ཁ་ཟས༔ རོ་བཅུད་ནུས་ལྡན་འདི་བསྔོའོ༔ ཡིད་ལ་གང་འདོད་དེར་འབྱུང་ནས༔ བར་དོའི་འཁྲུལ་སྣང་ངོ་ཤེས་ཤིང་༔ རྟག་ཏུ་སྤྱན་རས་གཟིགས་བསྒོམ་ལ༔ བར་དོ་ལོངས་སྤྱོད་རྫོགས་སངས་རྒྱས༔ རྒྱལ་བའི་སྲས་སུ་དབང་བསྐུར་ནས༔ རང་རིག་བཙན་ས་ཟིན་ནས་ཀྱང་༔ མྱུར་དུ་སངས་རྒྱས་ཐོབ་པར་ཤོག༔ 1$0000022ཡི་གེ་བཅུ་པའི་མཐར་ཡིག་བརྒྱ་དང1$0000031་ཀཾ་ཀ་ནི་1$0000022བཟླས་སོ༔ དེ་ནས་བསྔོ་བ་དང་སྨོན་ལམ་གྱི་རྒྱས་གདབ་ཅིང་དམིགས་མེད་དུ་བསྡུའོ༔ དེས་སྒོ་གས ུམ་གྱི་བར་ཆད་མེད་ཅིང་མཚམས་མེད་པ་ལྔ་བྱས་ཀྱང་མྱུར་དུ་བྱང་ཞིང་༔ རྩ་བ་གསུམ་དང་དམ་ཅན་ཆོས་སྐྱོང་གི་དམ་ཚིག་ཚབ་ཆེར་ཉམས་ཀྱང་མྱུར་དུ་སོར་ཆུད་དེ་བར་ཆད་མེད་པར་དངོས་གྲུབ་མྱུར་དུ་ཐོབ་བོ༔ མཐར་ཐུག་ཏིང་ངེ་འཛིན་བོགས་དབྱུང་ནས་བསོད་ནམས་དང་འབྲས་བུ་ཡེ་ཤེས་ཀྱི་ཚོགས་གཉིས་རྫོགས་ཏེ་སངས་རྒྱས་པར་འགྱུར་རོ༔ ས་མ་ཡ༔ ༔1$0000031