)རིགས་གསུམ་འཕགས་པའི་སྒྱུ་འཕྲུལ་སེང་ཆེན་རྗེའི། །དོན་བརྒྱུད་དགོངས་པའི་གཏེར་མཛོད་རང་དབང་བསྒྱུར། །འགྲོ་འདུལ་དཔའ་བོ་རྡོ་རྗེ་གཟི་བརྗིད་རྩལ། །ནམ་མཁའ་དྲི་མེད་རབ་འབྱམས་ལ་གསོལ་བ་འདེབས། །ཁྱོད་ཞབས་བསྐལ་པ་རྒྱ་མཚོར་རབ་བརྟན་ཅིང༌། །རླབས་ཆེན་ཕྲིན་ལས་ཕྱོགས་མཐར་ཡོངས་བརྡལ་བས། །སྙིགས་དུས་བསྟན་འགྲོའི་རྒུད་མུན་དྲུང་ཕྱུངས་ཏེ། །ཕན་བདེའི་དགེ་མཚན་སྣང་བས་རྟག་ཁྱབ་ཤོག །

ཅེས་པའང་སྔགས་སྟོན་རྡོ་རྗེ་རྣམ་རྒྱལ་གྱིས་བསྐུལ་ངོར་འཇིགས་བྲལ་ཡེ་ཤེས་རྡོ་རྗེས་སོ། ། ༈ ཆོས་ཉིད་ནམ་མཁའི་ཀློང་ནས་ཐུགས་རྗེའི་གར། །ཟབ་དོན་སྔགས་ཀྱི་རིག་པ་འཛིན་པའི་ཚུལ། །དྲི་མེད་དམ་པའི་ཡོན་ཏན་རབ་འབྱམས་མངའ། །དཔལ་ལྡན་བླ་མའི་ཞབས་པད་བརྟན་གྱུར་ཅིག ། ཅེས་པའང་སྔགས་བཙུན་རྡོ་རྗེ་རྣམ་རྒྱལ་ནས་ལྷ་རེག་བཅས་བསྐུལ་ངོར། །མངྒ་ལས་བྲིས་པ་དགེ་ལེགས་འཕེལ།། །། 1$0000024 